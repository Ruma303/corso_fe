# Benvenuti!

Benvenuti al nostro corso di programmazione! Imparerete i fondamenti della programmazione, i linguaggi e le tecnologie più utilizzate nello sviluppo di siti. Il tutto supportato da esercizi, guide e approfondimenti.

---

## Differenze tra sviluppatore e programmatore

Lo sviluppatore è una figura professionale che si occupa dello sviluppo di applicazioni software, siti web e applicazioni mobili. Il programmatore, invece, si occupa principalmente della scrittura del codice che fa funzionare le applicazioni.

In altre parole, lo sviluppatore gestisce l'intero processo di sviluppo, dalla progettazione all'implementazione, mentre il programmatore si concentra sulla scrittura del codice che implementa la progettazione. La figura dello sviluppatore è quindi più ampia e completa rispetto a quella del programmatore. In ogni caso, i due termini molto spesso interscambiati.

---

## Definizioni developer

Ecco alcune definizioni di ruoli comuni di sviluppatori:

- Front End Developer: Uno sviluppatore che si occupa della parte visuale e interattiva del sito web, utilizzando principalmente HTML, CSS e JavaScript.

- Back End Developer: Uno sviluppatore che si occupa della parte del sito web che non è visibile all'utente, come il database e la logica dietro le interazioni utente-sito.

- Full Stack Web Developer: Un developer che lavora sia front end che back end, ed è in grado di realizzare un sito web completo.

- Web developer: Uno sviluppatore generico che sviluppa e gestisce siti web e applicazioni web.

- Software Developer: Uno sviluppatore che lavora su software di vario genere, non limitato al solo ambito web. Di solito crea applicazioni anche desktop installabili.

- App Developer o Mobile Developer: Uno sviluppatore che lavora principalmente su applicazioni mobili e desktop, utilizzando linguaggi di programmazione come Swift per iOS e Java per Android.

- Web Designer: Uno specialista di design che si occupa di creare l'aspetto estetico di un sito web.

- Web Master: Un professionista che gestisce un sito web in ogni suo aspetto, compreso il design, lo sviluppo e la manutenzione del sito stesso.

---

# Consigli per lo studio

- Tempo. Programmazione richiede tempo e pazienza, oltre a per ragionare sui problemi. Non si dovrebbe correre né guardare i tutorial a velocità doppia. Anzi, molto spesso si dovrebbe tornare indietro molte volte, concentrarsi e comprendete ciò che si sta imparando.

- Pianificazione. Avere un obiettivo FISSO è consigliabile. Stabilire un percorso per arrivare ad un obiettivo e focalizzare la propria attenzione su poche cose alla volta, ma si affrontino per bene per diventare ESPERTI in quelle competenze.

- Esecuzione durante lo studio. Comprendere significa sperimentare ciò che si sta studiando. Applicare subito ciò che si sta imparando, per poi personalizzarlo creando esempi e integrando con le conoscenze già acquisite.

- Approccio al lavoro. "Make it work, make it right, make it fast" dovrebbe essere un motto da seguire, che significa: Farlo funzionare anche senza comprensione completa, farlo nel modo corretto quando si sarà capito, e con la ripetizione si procederà sempre più velocemente.

- Tentare. Non attendiamo di essere perfetti. È meglio che proviamo, commettere errori e al massimo far una figuraccia; facendo così, riusciremo a sbloccarci e a migliorare. L'errore diventa un altro modo per imparare, purché ci troviamo in un ambiente controllato dove abbiamo il tempo di sperimentare.

- Community. Avvaliamoci delle infinite comunità di programmatori per ottenere consigli e migliorare il nostro networking di conoscenze.

- Milestone. Ogni progetto deve essere scritto e testato in maniera modulare. Non iniziamo lo step successivo senza aver completato quello precedente. Non pensiamo troppo in avanti; ciò porterebbe solo a distrazioni e alla percezione che il lavoro sia troppo grande, potendo così scoraggiarci. Procediamo un passo alla volta.

- Cercare soluzioni. I problemi che tentiamo di risolvere sono probabilmente già stati affrontati da molti altri programmatori. Con qualche ricerca online e anche qualche moderno chatbot AI, probabilmente ce la caveremo.

- Non abusare delle AI. Le AI sono uno strumento fantastico e rivoluzionario, al pari della ruota, ma in chiave moderna. Tuttavia, proprio come la ruota, le AI sono uno strumento e spetta sempre a noi umani decidere come usarlo. Specialmente per quanto riguarda gli esercizi, dovremmo essere noi a  ripassarci la lezione, provare il codice, ragionare sui problemi e trovare soluzioni. Usiamo le AI soltanto come mezzo di correzione DOPO aver provato diverse strade per risolvere un problema, altrimenti non avremmo imparato nulla. L'esercizio l'avrà fatto l'AI e non noi, dunque, perché un'azienda dovrebbe assumere noi invece che abbonarsi ad un'AI?

- Focus sul percorso. Non focalizziamoci troppo sull'apprendimento di un linguaggio specifico, ma piuttosto sul percorso e sulle tecnologie che dobbiamo imparare per raggiungere un obiettivo, sia esso professionale o per hobby. Nella maggior parte dei casi, le aziende non cercano un drago in un singolo linguaggio di programmazione, ma una figura eclettica che sappia destreggiarsi tra più tecnologie.

- Organizzazione del lavoro. L'organizzazione in questo lavoro è fondamentale. Possiamo creare una cartella nella nostra macchina per ogni corso, nei browser salvare tutti i siti e risorse che potremmo utilizzare più avanti nel nostro lavoro, usare app di note e to-do list per segnare appunti, correzioni, cose da scoprire in un secondo momento e così via.

---

# Documentazione e corsi

- Stack Overflow: il forum più famoso dei programmatori [https://stackoverflow.com/](https://stackoverflow.com/)

- Markup Validation Service: Puoi validare il codice HTML che scrivi in questo sito. Verrà dato un feedback e eventuali correzioni da applicare. [https://validator.w3.org/#validate_by_input+with_options](https://validator.w3.org/#validate_by_input+with_options)

- MDN: [https://developer.mozilla.org/en-US/](https://developer.mozilla.org/en-US/) è una libreria molto ben fornita e tecnica per la programmazione.

- W3School: [https://www.w3schools.com/](https://www.w3schools.com/) per ulteriori informazioni ed esercizi sui linguaggi di programmazione.

- FreeCodeCamp: [https://www.freecodecamp.org/](https://www.freecodecamp.org/) Ha sia documentazione che corsi sia nel sito che nel famosissimo canale Youtube: [https://www.youtube.com/@freecodecamp](https://www.youtube.com/@freecodecamp)

---

# Setup del sistema operativo

Continuiamo con le guide pre-corso. Nelle pagine seguenti verranno mostrate altre guide per impostare correttamente il nostro sistema operativo, ed essere pronti a programmare in totale tranquillità. È fortemente consigliato seguire queste guide, che verranno divise per sistema operativo.