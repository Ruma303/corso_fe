# Introduzione a Git Bash e comandi di base

Da programmatori vi troverete sempre a lanciare comandi dal terminale. Ci serviranno in seguito anche per usare Git e per gestire i repository, o per lanciare altri applicativi.

Uno dei problemi iniziali è che ogni sistema operativo ha diversi "terminali" e ognuno con una propria sintassi.

(In realtà si chiamano **Shell**: il terminale è l'interfaccia del programma dove scrivete linee di comando, mentre la shell è l'**interprete** dei comandi come Bash, ZSH, CMD e PowerShell).

Per quanto riguarda gli utenti Linux e MacOS non c'è problema in quanto le loro shell sono Unix Like. I terminali di Windows invece hanno una sintassi (penosa) tutta loro.  PowerShell mi sembra sia è più vicino alle sintassi Unix Like, ma qualche comando potrebbe non funzionare.

I vari programmi che impareremo ad usare (come Git) sono tutti basati sulla Unix Like, il che significa che dovete utilizzare l'interprete e la sintassi corretti.

## Installazione di Git + Git Bash

**Consiglio quindi a chiunque utilizzi Windows di installare Git Bash**. È una shell che supporta la sintassi Unix Like e con il quale potete fare pratica in attesa di conoscere Git. [Questo video](https://www.youtube.com/watch?v=ankVyh-ELTo) spiega come installare Git Bash su Windows.

Una volta che avete installato Git Bash potrete aprirlo da PowerShell scegliendo GitBash come shell. A questo punto potete fare pratica con i comandi con [questo corso gratuito](https://www.udemy.com/course/linux-comandi-base/learn/lecture/16444940#overview) vi bastano le prime 2-3 sezioni.

## Pratica con Git

Consiglio inoltre di fare pratica con questo [Corso introduttivo di Git](https://youtu.be/wPAE9-DdMtI?si=de3pwmgI09eJVcif) per principianti di Edoardo Midali. Non è necessario approfondire tutto, ma è importante che capiate i concetti base e come si usano i comandi principali.